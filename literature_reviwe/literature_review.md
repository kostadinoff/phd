---
noteId: "e77ccbc0690211ed857d8f34218742a8"
tags: []
title: "Социално-икономическа и епидемиологична характеристика на редките тумори"
bibliography:
  - "/home/kostadin/Documents/phd/phd/reference.bib"
csl: "bmc-medicine.csl"
number-sections: false
language: "custom.yml"
format:
  pdf:
    mainfont: "Times New Roman"
    sansfont: "Times New Roman"
    monofont: "Times New Roman"
    fontsize: "12pt"
    toc: false

---

# Въведение 

Онкологичните заболявания представляват хетерогенна група от нозологични единици характеризиращи се с неконтролируем клетъчен растеж и склонност към инвазия в съседни или отдалечени органи [@Cancer]. Исторически думата "рак" произхожда от трудовете на Хипократ (460-730 г. пр.н.е.), като с нея са били описвани нововъзникнали кожни морфологични лезии наподобяващи щипки, по-късно Гален (130-200 г.  сл. н.е. ) описвайки подобни промени въвежда термина "онко" (от гр. език - "подуване") [@Understanding_cancer]. Научната основа на онкологията се поставя през Ренесанса. Отличават се имена на шотландския хирург John Hunter (1728-1793), който описва "подвижните" тумори като операбилни , докато "срасналите" за невъзможни за оперативна лечение, както и на Giovanni Morgagni, който като пионер използвал аутопсия за да свърже клиничната картина на пациента преди смъртта му и морфологичните промени от болестта [@Hajdu_2011].  Въпреки това, науката онкология започва развитието си едва след въвеждането на микроскопското изследване в медицинската практика. Интересът към онкологичните заболявания се повишил в резултат на възможностите за диагностика, което от своя страна довело и до разработването на преди всичко оперативни техники за лечение. През 1713 г. Bernardino Ramazzini, след проведено наблюдателно проучване сред монахини съобщава за необичайно ниска честота на рака на шийката на матката съчетано с повишена заболеваемост от рак на гърдата[Ramazzini_2001]. Това изследване е едно от първите епидемиологични наблюдение в онкологията, като поставя основните на изучаването на етиологията на тази група заболявания. Близо 60г. по-късно Percival Pott (1755 г.) описва серия от случаи на рак на скротума при коминочистачи [@Fernandez-Flores_Fonseca_2022]. Този публикация добавя солидна основа в изучаването на редица рискови фактори от страна на трудовата среда, потенциално отговорни за развитието на неоплазмите. В исторически аспект, един от най-значимите трудове в онкоепидемиологията принадлежи на Bradford Hill и Richard Doll с тяхната публикация  "Smoking and Carcinoma of the Lung: An Analysis and Summary" публикувана 30.септември.1950 год. в  престижното списание "British journal of medicine" [@Doll_Hill_1950].  Публикацията не само разкрива асоциацията между тютюнопушене и белодробния карцином, но предлага и фундаментална концепция за разбирането и доказването на причнно-следствената връзка между потенциален рисков фактор и заболяване.
